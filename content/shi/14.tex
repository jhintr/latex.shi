\chapter{曹蜉蝣詁訓傳第十四}

\begin{quoting}\textbf{釋文}曹者，武王之弟叔振鐸所封之國也，爵為伯，其封域在兗州陶丘之北、菏澤之野，今濟陰定陶是也。\end{quoting}

\section{蜉蝣}

%{\footnotesize 三章、章四句}

\textbf{蜉蝣，刺奢也。昭公國小而迫，無法以自守，好奢而任小人，將無所依焉。}

\textbf{蜉蝣之羽，衣裳楚楚。}{\footnotesize 興也。蜉蝣，渠略也，朝生夕死，猶有羽翼以自修飾。楚楚，鮮明貌。箋云興者，喻昭公之朝，其群臣皆小人也，徒整飾其衣裳，不知國之將迫脅，君臣死亡無日，如渠略然。}\textbf{心之憂矣，於我歸處。}{\footnotesize 箋云歸，依歸。君當於何依歸乎，言有危亡之難，將無所就往。}

\begin{quoting}\textbf{馬瑞辰}於之言與也，凡相於者，猶相與也，如孟子「麒麟之於走獸」之類，於即與也，憂蜉蝣之於我歸處，以言我將與浮游同歸也。\end{quoting}

\textbf{蜉蝣之翼，采采衣服。}{\footnotesize 采采，眾多也。}\textbf{心之憂矣，於我歸息。}{\footnotesize 息，止也。}

\textbf{蜉蝣掘閱，麻衣如雪。}{\footnotesize 掘閱，容閱也。如雪，言鮮潔。箋云掘閱，掘地解閱，謂其始生時也。以解閱喻君臣朝夕變易衣服也。麻衣，深衣，諸侯之朝服，朝夕則深衣也。}\textbf{心之憂矣，於我歸說。}{\footnotesize 箋云說，猶舍息也。}

\begin{quoting}掘，三家詩作堀，閱，通穴，掘閱，穿穴。麻衣，其羽翼也。\end{quoting}

\section{候人}

%{\footnotesize 四章、章四句}

\textbf{候人，刺近小人也。共公遠君子而好近小人焉。}

\textbf{彼候人兮，何戈與祋。}{\footnotesize 候人，道路送賓客者。何揭、祋殳也。言賢者之官不過候人。箋云是謂遠君子也。}\textbf{彼其之子，三百赤芾。}{\footnotesize 彼，彼曹朝也。芾，韠也。一命縕芾黝珩，再命赤芾黝珩，三命赤芾葱珩，大夫以上赤芾乘軒。箋云之子，是子也。佩赤芾者三百人。}

\begin{quoting}周官候人「若有方治，則帥而致于朝，及歸，送之于竟」，國語周語「敵國賓至，關尹以告，行理以節逆之，候人為導」。祋 \texttt{duì}。\end{quoting}

\textbf{維鵜在梁，不濡其翼。}{\footnotesize 鵜，洿澤鳥也。梁，水中之梁。鵜在梁，可謂不濡其翼乎。箋云鵜在梁當濡其翼，而不濡者，非其常也，以喻小人在朝亦非其常。}\textbf{彼其之子，不稱其服。}{\footnotesize 箋云不稱者，言德薄而服尊。}

\textbf{維鵜在梁，不濡其咮。}{\footnotesize 咮，喙也。}\textbf{彼其之子，不遂其媾。}{\footnotesize 媾，厚也。箋云遂，猶久也。不久其厚，言終將薄於君也。}

\begin{quoting}咮 \texttt{zhòu}，韓詩作噣。\end{quoting}

\textbf{薈兮蔚兮，南山朝隮。}{\footnotesize 薈蔚，雲興貌。南山，曹南山也。隮，升雲也。箋云薈蔚之小雲，朝升於南山，不能為大雨，以喻小人雖見任於君，終不能成其德教。}\textbf{婉兮孌兮，季女斯飢。}{\footnotesize 婉，少貌。孌，好貌。季，人之少子也。女，民之弱者。箋云天無大雨則歲不熟而幼弱者飢，猶國之無政令則下民困病。}

\begin{quoting}朝隮，見蝃蝀注。\end{quoting}

\section{鳲鳩}

%{\footnotesize 四章、章六句}

\textbf{鳲鳩，刺不壹也。在位無君子，用心之不壹也。}{\footnotesize }

\textbf{鳲鳩在桑，其子七兮。}{\footnotesize 興也。鳲鳩，秸鞠也。鳲鳩之養其子，朝從上下，莫從下上，平均如一。箋云興者，喻人君之德當均一於下也，以刺今在位之人不如鳲鳩。}\textbf{淑人君子，其儀一兮。}{\footnotesize 箋云淑善、儀義也。善人君子，其執義當如一也。}\textbf{其儀一兮，心如結兮。}{\footnotesize 言執義一則用心同。}

\begin{quoting}鳲鳩，即布穀。\end{quoting}

\textbf{鳲鳩在桑，其子在梅。}{\footnotesize 飛在梅也。}\textbf{淑人君子，其帶伊絲。其帶伊絲，其弁伊騏。}{\footnotesize 騏，騏文也。弁，皮弁也。箋云其帶伊絲，謂大帶也，大帶用素絲，有雜色飾焉。騏，當作𤪌，以玉為之。言此帶弁者，刺不稱其服。}

\textbf{鳲鳩在桑，其子在棘。淑人君子，其儀不忒。}{\footnotesize 忒，疑也。}\textbf{其儀不忒，正是四國。}{\footnotesize 正，長也。箋云執義不疑，則可為四國之長，言任為侯伯。}

\begin{quoting}說文「忒，更也」，段注「凡人有過失改革謂之忒」。\end{quoting}

\textbf{鳲鳩在桑，其子在榛。淑人君子，正是國人。正是國人，胡不萬年。}{\footnotesize 箋云正，長也。能長人，則人欲其壽考。}

\section{下泉}

%{\footnotesize 四章、章四句}

\textbf{下泉，思治也。曹人疾共公侵刻下民，不得其所，憂而思明王賢伯也。}

\textbf{洌彼下泉，浸彼苞稂。}{\footnotesize 興也。洌，寒也。下泉，泉下流也。苞，本也。稂，童梁，非溉草，得水而病也。箋云興者，喻共公之施政教，徒困病其民。稂，當作涼，涼草，蕭蓍之屬。}\textbf{愾我寤嘆，念彼周京。}{\footnotesize 箋云愾，嘆息之意。寤，覺也。念周京者，思其先王之明者也。}

\begin{quoting}洌，當作冽，\textbf{嚴粲}列旁三點者，從水也，清也潔也，旁二點者，從冰也，寒也。苞，叢生。稂 \texttt{láng}。愾 \texttt{kài}，魯詩作慨，韓詩作嘅。\end{quoting}

\textbf{洌彼下泉，浸彼苞蕭。}{\footnotesize 蕭，蒿也。}\textbf{愾我寤嘆，念彼京周。}

\textbf{洌彼下泉，浸彼苞蓍。}{\footnotesize 蓍，草也。}\textbf{愾我寤嘆，念彼京師。}

\textbf{芃芃黍苗，陰雨膏之。}{\footnotesize 芃芃，美貌。}\textbf{四國有王，郇伯勞之。}{\footnotesize 郇伯，郇侯也。諸侯有事，二伯述職。箋云有王，謂朝聘於天子也。郇侯，文王之子，為州伯，有治諸侯之功。}

\begin{quoting}芃 \texttt{péng}，茂盛貌。郇伯，晉大夫荀躒也。\end{quoting}

%\begin{flushright}曹國四篇、十五章、六十八句\end{flushright}